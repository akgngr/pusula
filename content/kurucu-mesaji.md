---
title: 'Kurucumuzun Mesajı'
---

## Kurucumuzun Mesajı;

Gelişen, değişen ve küreselleşen dünyamızda ön plana çıkan en önemli ihtiyaçlarımızın başında eğitim gelmektedir. Öyle ki günümüzde eğitim, bireylerin gelecekte oluşacak maddi ve manevi ihtiyaçlarını karşılayabilecek donanımda olabilmelerini sağlamak için yapılması gereken en kalıcı yatırımlardan biri haline gelmiştir. Bundan dolayı ‘‘Eğitim geleceğe yapılan yatırımdır.’’ Diyoruz.

Bizler Pusula Kurs Merkezi insana yapılan yatırımın hiçbir zaman zayi olmayacağını biliyoruz. Bu duygu, düşünce ve heyecanla kendisi ailesi ve toplumla barışık, kültürüne sahip çıkan, özgüveni yüksek ve başarılı bireyler yetiştirmek için çalışıyoruz. Çünkü biliyoruz ki iyi yetiştirilmiş her çocuk gelecekte sağlıklı bireyler olarak toplumdaki yerini alacaktır.
İnanıyoruz ki, Pusula Kurs Merkezi eğitimcileriyle, öğrencileriyle, velileriyle ve personeliyle büyük bir ailedir. Bu ailenin özverili çalışmaları, birliği ve beraberliği sayesinde kaliteli işler çıkmaktadır.

Bu vesile ile beraber yola çıktığımız Pusula Kurs Merkezi ailesinin tüm bireylerine şükranlarımı sunar, özellikle değerli velilerimize ilgi ve destekleri için teşekkür eder, tüm öğrencilerimize sağlıklı, başarılı ve mutlu bir eğitim yılı dilerim.

**Bahattin Yavuz**

**Kurucu Müdür**
